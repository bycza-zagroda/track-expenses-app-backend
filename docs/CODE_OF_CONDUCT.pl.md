[Angielski](CODE_OF_CONDUCT.md) - [<ins>Polski</ins>](CODE_OF_CONDUCT.pl.md)

# Kodeks postępowania współtwórców

My, współtwórcy, działając dla dobra oraz otwartości naszej społeczności, ślubujemy poszanowanie dla wszystkich osób, które wnoszą wkład do naszej pracy poprzez: zgłaszanie problemów, propozycji zmian, aktualizację dokumentacji, czy zgłaszanie poprawek poprzez pull request.

Pragniemy, aby udział w projekcie był pozbawiony szykanowania ze względu na doświadczenie, płeć, orientację i identyfikację seksualną, stopień niepełnosprawności, wygląd, budowę ciała, kolor skóry, pochodzenie, czy wiek.

Wśród przykładów zachowania, którego nie będziemy akceptować, są:

* Używanie seksualnego języka i grafik,
* Ataki osobiste,
* Trollowanie i obraźliwe bądź urągające komentarze,
* Zastraszanie, tak na forum publicznym jak i prywatne,
* Publikowanie bez wyraźnej zgody informacji osobistych, takich jak: adres fizyczny czy elektroniczny,
* Inne nieetyczne lub nieprofesjonalne zachowania.

Opiekunowie projektu zastrzegają sobie prawo do usuwania, edycji oraz odrzucania: komentarzy, commitów, kodu, wpisów na wiki oraz innych treści które łamią niniejszy Kodeks Postępowania. Ponadto zastrzegają sobie prawo do banowania — tak tymczasowego jak i stałego — osób, których zachowania uznają za: niestosowne, zastraszające, obraźliwe lub szkodliwe.

Poprzez przyjęcie niniejszego Kodeksu postępowania opiekunowie ślubują, że będą cechować się uczciwością oraz konsekwentnością przy stosowaniu tych zasad w każdym aspekcie swojego działania nad tym projektem. Opiekunowie, który nie będą postępować lub wymagać od innych zachowania zgodnego z Kodeksem mogą zostać stale usunięci z zespołu współtworzącego ten projekt.

Niniejszy kodeks stosuje się nie tylko w działaniach wprost związanych z tym projektem. Każdy współtwórca ślubuje zachowanie zgodne z Kodeksem kiedy tyko reprezentuje ten projekt lub jego społeczność.

Przypadki obraźliwego, zastraszającego lub w inny sposób nieakceptowalnego zachowania mogą być zgłaszane do opiekuna tego projektu drogą elektroniczną pod adresem https://github.com/bycza-zagroda. Wszystkie zażalenia i uwagi zostaną rozpatrzone i będą podstawą do analizy. W przypadku potwierdzenia się zarzutów zostaną podjęte odpowiednie do przewinienia środki zaradcze. Opiekunowie tego projektu są zobligowani do zachowania poufności danych osób zgłaszających incydent.

Niniejszy Kodeks postępowania jest zgodny z [Contributor Covenant](https://www.contributor-covenant.org) w wersji 1.3.0. Oryginalny tekst można znaleźć pod adresem: https://www.contributor-covenant.org/pl/version/1/3/0/code-of-conduct.html
